ఈ ఎంత దీనాతి దీనామో ఓ యేసయ్యా ||2||
నీ జనన మెంత దయ నీయమో తలచుకుంటే
నా గుండె తడబడి కరిగి కరిగి నీరుగుచున్నది

1. నీ సృష్టిలో ఈ లోకమే నీవు మాకు ఇచ్చిన సత్రమయ్యా
ఆ సత్రములో ఓ యేసయ్యా నీకు స్థలమే దొరక లేదయ్యా ॥ఎంత||

2. నిండు చూలాలు - మరియమ్మ తల్లి
నడవలేక సుడి వడి పోయేనయ్యా 
దిక్కుతోచక ఓ యేసయ్యా -పశుల పాకలో ప్రసవించేనయ్యా ॥ఎంత॥

3. చల్లా గాలిలో చాటు లేక - నలుమూలాల చలి పుట్టేనయ్యా 
పసి కందువై ఓ యేసయ్యా - తల్లి బడిలో ఒదిగినావయ్యా ||ఎంత॥
